<!DOCTYPE>
<html>
<head>
<title>AstroHopper - Web Application for Sky Navigation Manual</title>
<meta charset="UTF-8">
</head>
<body>
<h1 id="-">אסטרוהופר - (הידוע בעבר כסקייהופר)</h1>
<div class="toc">
<ul>
<li><a href="#-">אסטרוהופר - (הידוע בעבר כסקייהופר)</a><ul>
<li><a href="#_1">פעולה</a></li>
<li><a href="#ios">הערות למשתמשי iOS</a></li>
<li><a href="#_2">התקנת אסטרוהופר</a></li>
<li><a href="#_3">פתרון בעיות</a></li>
<li><a href="#_4">שליטה</a></li>
<li><a href="#_5">שליטה במצב מסך קטן</a></li>
<li><a href="#_6">מידע מויקיפדיה</a></li>
<li><a href="#_7">רשימת צפייה</a></li>
<li><a href="#_8">אובייקטים של משתמש</a></li>
<li><a href="#_9">משתמשי חצובה משוונית</a></li>
<li><a href="#_10">בעיות ידועות</a></li>
<li><a href="#_11">דיווח על באגים וקבלת תמיכה</a></li>
<li><a href="#_12">זכויות יוצרים</a></li>
</ul>
</li>
</ul>
</div>
<p><a href="https://artyom-beilis.github.io/astrohopper.html">אסטרוהופר</a> (לשעבר SkyHopper) היא אפליקציית אינטרנט חופשית ובקוד פתוח שפותחה על ידי <a href="https://github.com/artyom-beilis/skyhopper">ארתיום בייליס</a> המסייעת למצוא עצמים בשמי הלילה.
האפליקציה עושה זאת על ידי מתן אפשרות לקפיצה מדויקת מכוכב ידוע וניתן לזיהוי בקלות לכוכבים חלשים יותר או גרמי שמיים עמוקים (DSO) על ידי מדידת שינויים בזוויות הכיוון של הטלפון הסלולרי באמצעות גירוסקופ וחיישני כבידה מובנים. היא דומה ל-Digital Setting Circles המיושמת בטלפון חכם.</p>
<p>הטלפון החכם חייב להיות מצויד בחיישני ג'ירוסקופ וכוח הכבידה, ועדיף מצפן.</p>
<p>אסטרוהופר היא אפליקציה מבוססת דפדפן המכילה דף HTML יחיד עם מסד נתונים מובנה שתמשיך לפעול גם במצב לא מקוון כל עוד הוא מאוחסן במטמון על ידי הדפדפן.</p>
<h2 id="_1">פעולה</h2>
<p>אתם מחברים את הטלפון הסלולרי לטלסקופ כך שהחלק הפיזי <strong>העליון</strong> של הטלפון
מצביע לכיוון הצפייה. שימו לב, זה שונה מאפליקציות פלנטריום טיפוסיות
שמדמות את תצוגת השמיים באמצעות מצלמה. מסך צריך להיות מקביל לכיוון
הצפייה בשימוש באסטרוהופר.</p>
<p>לפני חיבור הסמארטפון, פתחו את אפליקצייה וכיילו את המצפן באמצעות תנועות דומות ל־"8".
הכיול ישפר משמעותית את דיוק כיוון המצפן.
אך אם המצפן שלכם אינו פועל כראוי, לחצו על כפתור ה"יד" <code>✋</code> כדי לעבור למצב ידני.</p>
<p>כאשר אסטרוהופר עולה, מופיע המדריך לתחלה מהירה. ניתן גם לקבל עזרה על ידי לחיצה על כפתור גלגל השיניים <code>⚙</code> בפינה הימנית העליונה ולאחר מכן על כפתור <code>?</code>.</p>
<ol>
<li>יישר את הטלסקופ שלך עם כוכב או כוכב לכת שניתן לזהות בקלות ליד העצם שברצונך לצפות בו.</li>
<li>הקש על כפתור <code>[אפס]</code> בפינה השמאלית העליונה של המסך.</li>
<li>הקש על הכוכב או כוכב הלכת שבחרת. השהיה של 3 שניות תופעל כדי לוודא שיכוך רעידות. לאחר 3 שניות האפליקציה מאופסת על האוביקט שנבחר. ההודעה "מאופס" תוצגת וצלב מופיע במרכז המסך המציג את כיוון הצפייה של הטלסקופ שלך על המפה.</li>
<li>הקש על עצם שברצונך לצפות בו או הקלד את שמו בתיבת החיפוש. תראו קו המציג את הכיוון שאתם צריכים להזיז את הטלסקופ והשינויים בגובה ובאזימוט מוצגים בחלק הימני והתחתון של המסך.</li>
<li>הזיזו את הטלסקופ עד שמספרים אלה יהיו קרובים לאפס - בנקודה זו הטלסקופ שלכם אמור להצביע על האובייקט המבוקש.</li>
<li>כדי לעבור לאובייקט הבא מומלץ לחזור על תהליך האיפוס משלב 1 מכיוון שהחיישנים המובנים בטלפון הסלולרי אינם שומרים על דיוק לאורך זמן או תנועות מרובות.</li>
</ol>
<p>סרטוני הדרכה והיכרות:</p>
<ul>
<li>כאן תוכלו למצוא סרטון הדגמה והדרכה שנוצר על ידי ניר זונשיין: <a href="https://youtu.be/AtArqBLWWJ8">https://youtu.be/AtArqBLWWJ8</a></li>
<li>כאן ניתן למצוא עוד סקירה טובה מאוד שנוצרה על ידי ג'ון דריז (הידוע גם בשם Reflactor):‏ <a href="https://youtu.be/6-_58mSGz1Q">https://youtu.be/6-_58mSGz1Q</a></li>
</ul>
<h2 id="ios">הערות למשתמשי iOS</h2>
<p>עליכם לספק הרשאות מסוימות ל-Safari כדי להפעיל את אסטרוהופר.</p>
<p>חיישני כיוון מכשיר:</p>
<ul>
<li>עבור iOS 13.0 ומעלה עליכם לאפשר גישה למידע כיוון המכשיר על ידי לחיצה על כפתור 'אפשר גישה למידע על כיוון המכשיר' לאחר טעינת האפליקציה.</li>
<li>עבור iOS 12.2 ומעלה עליכם לאפשר גישה דרך: <em>הגדרות &gt; Safari &gt; גישה לתנועה וכיוון</em></li>
</ul>
<p>מיקום גיאוגרפי (שימו לב להודעה "אין מיקום גיאוגרפי" על המסך):</p>
<ul>
<li>הגדרות &gt; פרטיות &gt; שירותי מיקום פעילים. לאחר מכן גלולו מטה אל "Safari Web..." וסמנו "בעת שימוש באפליקציה". עבור iOS 14.0 ומעלה, גם מיקום מדויק וגם מיקום משוער אמורים לעבוד.</li>
</ul>
<p>חלק מהמשתמשים דיווחו על צורך לאתחל את המכשיר כדי שהשינויים ייכנסו לתוקף.</p>
<h2 id="_2">התקנת אסטרוהופר</h2>
<p>אסטרוהופר מבוססת טכנולוגיית PWA. ניתן להתקין אותה כאפליקציה רגילה בטלפון החכם שלכם. לאחר ההתקנה, היא נגישה באופן מלא במצב לא מקוון. ניתן גם להפעיל את אסטרוהופר כהדגמה במחשב נייד.</p>
<p>על מנת להתקין את האפליקציה, פתחו את כתובת האתר <a href="https://artyom-beilis.github.io/astrohopper.html">https://artyom-beilis.github.io/astrohopper.html</a> והתקינו אותה.</p>
<ul>
<li>
<p>אנדרואיד/כרום - הקישו על "..." ליד כתובת האתר ובחרו "התקנת אפליקציה" או "הוספה למסך הבית".</p>
</li>
<li>
<p>דפדפן סמסונג - הקישו על סמל <code>↓</code> ליד כתובת האתר.</p>
</li>
<li>
<p>אנדרואיד/פיירפוקס - הקישו על "..." ליד כתובת האתר ובחרו "התקנה".</p>
</li>
<li>
<p>אנדרואיד/אדג' - הקישו על "..." בתחתית ובחרו "הוספה לטלפון".</p>
</li>
<li>
<p>אייפון/ספארי - הקישו על כפתור "שתף" (ריבוע עם חץ המצביע כלפי מעלה). גלולו למטה ובחרו "הוספה למסך הבית".</p>
</li>
</ul>
<p>האפליקציה תותקן במסך הבית או במסך האפליקציות - בהתאם לדפדפן.</p>
<p>כדי לבדוק אם אסטרוהופר עובד במצב לא מקוון:</p>
<ol>
<li>סגור את כל האפליקציות/דפדפנים</li>
<li>העבר את הטלפון למצב "טיסה", ודא שה-WiFi סגור</li>
<li>הקש על סמל האפליקציה וודא שהוא עובד.</li>
</ol>
<p>בדרך כלל ניתן לעדכן את הגרסה המותקנת של אסטרוהופר על ידי רענון הדף. אם זה לא עובד עבור הדפדפן שלך, הסר אותו והתקן אותו מחדש מאפס.</p>
<h2 id="_3">פתרון בעיות</h2>
<ul>
<li>
<p><em>השמיים באפליקציה נראים שונים ממה שציפיתי?</em></p>
<p>ודא שהדפדפן שלך מספק מידע מיקום נכון. אם לא, תוצג ההודעה "אין מיקום גיאוגרפי". בדוק את הקואורדינטות הגיאוגרפיות בתפריט ההגדרות כדי לוודא שהן תואמות למיקומך</p>
</li>
<li>
<p><em>אני מזיז את הטלפון אבל שום דבר לא זז?</em></p>
<p>ודא שלטלפון הנייד שלך יש חיישנים תקינים. האם אפליקציות דומות ל-SkyMap עובדות בשבילך?</p>
</li>
<li>
<p><em>אני מזיז את הטלסקופ אבל רק הגובה משתנה. האזימוט מצביע לכיוון פולאריס/צפון?</em></p>
<p>ייתכן שהדפדפן שלך אינו תומך בכיוון המצפן (לדוגמה, Firefox) או שאין לך חיישן כזה בטלפון. יוצג מצפן עם קו שחוצה אותו.
ניתן לכוונן את האזימוט באופן ידני על ידי החלקה על המסך עד שתקבל את האזימוט הרצוי ולאחר מכן ליישר.</p>
</li>
<li>
<p><em>כיוונתי את הטלסקופ שלי לכוכב אבל נראה שהטלפון הסלולרי מצביע לכיוון אחר?</em></p>
<p>ייתכן שהמצפן של הטלפון הסלולרי אינו מיושר באופן משמעותי. ייתכן שתצטרך לבצע את הפעולות הבאות:</p>
<ol>
<li>הזז את הטלפון הסלולרי שלך בתנועות "8" כדי לשפר את דיוק המצפן.</li>
<li>הגדל את שדה הראייה של האפליקציה על ידי לחיצה על <code>+</code> בפינה השמאלית העליונה ליד הערך <code>∠60°</code> - שדה ראייה ברירת מחדל.</li>
<li>ניתן לעבור למצב אזימוט ידני על ידי לחיצה על סמל "יד" <code>✋</code> בצד ימין ולגלול את האזימוט באופן ידני.</li>
</ol>
</li>
<li>
<p><em>המסך מתעמעם מהר מאוד ואין לי זמן לכוון/לאפס את הטלסקופ?</em></p>
<p>שנו את הגדרות "שינה" בטלפון הנייד. זה נמצא תחת "הגדרות -&gt; תצוגה" באנדרואיד ו"הגדרות -&gt; תצוגה ובהירות -&gt; נעילה אוטומטית" ב-IOS</p>
</li>
<li>
<p><em>התחלתי להזיז את הטלסקופ כדי לשנות את כיוון האזימוט אבל לפי האפליקציה הוא הפסיק לזוז, או לחזור אחורה - מתנהג בצורה מוזרה?</em></p>
<p>נראה שהג'ירו איבד דיוק. זה קורה. נסה שוב. אם זה עדיין קורה כל הזמן ואתה לא מצליח להגיע למטרה. נסה אחת מהפעולות הבאות:</p>
<ol>
<li>בחר נקודת יישור הקרובה יותר באזימוט שלה לאובייקט המטרה - לגובה יש מעקב מדויק הרבה יותר.</li>
<li>תקן את הגובה תחילה ולאחר מכן חפש את האובייקט על ציר האזימוט</li>
</ol>
</li>
<li>
<p><em>תנועת צביטה מגדילה את כל הדף במקום לשנות את שדה הראייה של מפת השמיים</em></p>
<p>זה קשור להגדרות:</p>
<ul>
<li>כרום: הגדרות -&gt; נגישות -&gt; הפעל זום מאולץ -&gt; כבוי</li>
<li>פיירפוקס: הגדרות -&gt; נגישות -&gt; הפעל זום תמיד -&gt; כבוי</li>
<li>דפדפן סמסונג: הגדרות -&gt; מראה -&gt; זום ידני -&gt; כבוי</li>
<li>אדג': הגדרות -&gt; גודל גופן -&gt; זום בכל האתרים -&gt; כבוי או הגדרות -&gt; נגישות -&gt; זום בכל האתרים -&gt; כבוי</li>
</ul>
<p>לצערנו, אין אפשרות להשבית זום מלא של דף אינטרנט ב-iOS.</p>
</li>
</ul>
<h2 id="_4">שליטה</h2>
<ul>
<li>צד שמאל, מלמעלה למטה:<ul>
<li>כפתור איפוס וסטטוס - לחיצה עליו מתחילה תהליך איפוס - עליך לבחור כוכב או כוכב לכת שאליו אתה מתאפס.</li>
<li>שדה ראייה - שינוי באמצעות <code>+</code>, <code>-</code> כדי להתאים</li>
<li>אם רשימת המעקב נבחרה, כפתוריפ <code>&lt;</code>,<code>&gt;</code> למעבר ברשימת הצפייה. שם האובייקט שנבחר מוצג למטה</li>
</ul>
</li>
<li>
<p>צד ימין, מלמעלה למטה, מימין לשמאל</p>
<ul>
<li><code>⚙</code> - כפתור הגדרות</li>
<li>תיבת חיפוש אובייקטים, מאפשרת להזין שם או קוד של האובייקט. לאחר החיפוש לחץ על Enter במקלדת. שימו לב, אם ברצונכם לבצע את אותו החיפוש שוב, לחצו על "זכוכית המגדלת" והחיפוש יחזור לאובייקט שנבחר.</li>
<li><code>✋</code> - מעבר למצב ידני, "<em>מצפן</em>" מעבר למצב מצפן, "מצפן חתוך_" - אין מצפן זמין, השתמשו במצב ידני בלבד</li>
<li>‏<code>W</code> - מופיע כאשר אובייקט שיש לו שם נבחר - לחיצה עליו פותחת דף ויקיפדיה על האובייקט, דורש רשת.</li>
</ul>
</li>
<li>
<p>תפריט הגדרות (גישה דרך סמל גלגל השיניים <code>⚙</code>):</p>
<ul>
<li>כפתור <code>↻</code> - אתחול האיפוס ויעד</li>
<li>מצב ממשק משתמש קטן - התאמה למסך קטן: הקטנת כפתורים, הזזת כפתורי שדה הראייה לתפריט ההגדרות</li>
<li>מסך מלא - העברת אפליקציה למסך מלא</li>
<li>מצב לילה - הפעלה או השבתה של מסך מצב לילה אדום</li>
<li>ב"מצב מסך קטן" בלבד: שדה ראייה - שינוי באמצעות <code>+</code>, <code>-</code> להתאמה</li>
<li>גודל כוכבים מקסימלי להצגה/איפוס - התאמה באמצעות לחיצה על <code>+</code>, <code>-</code></li>
<li>בהירות מקסימית של אובייקטי DSO להצגה - התאמה באמצעות לחיצה על <code>+</code>, <code>-</code></li>
<li>אפשרות הגדלת גודל גופן כדי לאפשר תצוגה גדולה יותר במפה במידת הצורך</li>
<li>בחירה ועריכה של רשימת הצפייה</li>
<li>חיפוש יעד לפי שם</li>
<li>לאפשר איפוס גם על גרמי חלל עמוק (DSO). יש להשתמש בזהירות מכיוון שקשה להגדיר מרכז של אובייקט גדול כמו צביר פתוח.</li>
<li>סינון גרמי שמיים לפי סוג</li>
<li>הפעלה/ביטול של זום בצביטה</li>
<li>הגדרות מידע בוויקי</li>
<li>הצגת מדריך בעת ההפעלה</li>
<li>רשימת אובייקטים שנוספו על ידי המשתמש</li>
<li>סטטוס מיקום גיאוגרפי וכפתור טעינה מחדש של מיקום גיאוגרפי</li>
<li>מידע על חיישני תנועה</li>
</ul>
</li>
</ul>
<h2 id="_5">שליטה במצב מסך קטן</h2>
<p>על המסך:</p>
<ul>
<li>שמאל למעלה: <code>◎</code> - כפתור איפוס עם סטטוס: <code>✓</code> - מאופס, <code>✗</code> - לא מאופס, <code>?</code> - בחירת כוכב איפוס</li>
<li>אם רשימת הצפייה נבחרה, משמאל <code>&lt;</code>,<code>&gt;</code> כפתורים למעבר ברשימה. שם האובייקט שנבחר מוצג למטה</li>
<li>בצד ימין:<ul>
<li>מצב ידני <code>✋</code> או "<em>מצפן</em>"</li>
<li>תפריט הגדרות: <code>⚙</code></li>
</ul>
</li>
<li>צד שמאל: <code>W</code> - מופיע כאשר אובייקט עם שם נבחר - לחיצה עליו פותחת דף ויקיפדיה על האובייקט, דורש רשת</li>
</ul>
<h2 id="_6">מידע מויקיפדיה</h2>
<p>כאשר מופיע כפתור ה-<code>W</code>, ניתן ללחוץ עליו ולפתוח חלון עם דף ויקיפדיה על האובייקט שנבחר.</p>
<p><em>הערה:</em> אך היזהרו - לאפליקציה אין שליטה על סגנון הדף וכברירת המחדל הוא יהיה יופיע שחור על גבי דף לבן. זה משהו שאינו רצוי לראיית לילה. כדי לשפר זאת, ניתן לשנות את הגדרות הדפדפן או להשתמש בתוסף דפדפן ספציפי כגון <a href="https://darkreader.org">Dark Reader</a>, אבל טקסט לבן או תמונות בהירות עדיין עלולים להפריע לראיית הלילה שלכם.</p>
<p>לכן, כברירת מחדל, התמיכה במידע מוויקיפדיה מושבתת במצב לילה. ניתן לשנות את ההתנהגות בתפריט ההגדרות "ויקי".</p>
<h2 id="_7">רשימת צפייה</h2>
<p>משתמש יכול ליצור רשימת צפייה מותאמת אישית מראש כדי לעיין בה בקלות במהלך הלילה.
יש 'רשימת צפיה' בתפריט "הגדרות". אפשר לערוך אותה עם לחיצה על <code>[ערוך]</code></p>
<p>רשימת צפייה מוגדרת על ידי רשימה פשוטה של ​​שמות אובייקטים המופרדים ברווח, שורות חדשות או פסיקים.
לדוגמה, מתחת לרשימה "ברירת המחדל":</p>
<pre><code>M411, M47, M49, M50, M44, M45
</code></pre>
<p>ניתן להגדיר מספר רשימות צפייה עם שם ע"י כתיבת שם הרשימה (באנגלית) וסימן <code>:</code> אחריו, לדוגמה:</p>
<pre><code>clusters: M41 M47 M49
 M50 M44 M45
doublestars: Polaris, "Cor Caroli"
</code></pre>
<p>יתן להוסיף הערת משתמש בין <code>(</code> ל-<code>)</code> כדי להסביר את קוד האובייקט. זה יוצג בממשק המשתמש לאחר בחירת האובייקט, לדוגמה:</p>
<pre><code>Galaxies: M31 (Andromeda), M64 (Black Eye)
</code></pre>
<p><em>הערה:</em> אם אתם מוסיפים הערה או משתמשים בשם המכיל רווחים, עליכם להשתמש בסימן <code>,</code> כמפריד.</p>
<p>ניתן לבחור רשימות על ידי לחיצה על הכפתורים <code>&lt;</code> ו-<code>&gt;</code> בבקרת "רשימות". כאשר הרשימה נבחרת, מוצגים שני כפתורים <code>&lt;</code> ו-<code>&gt;</code> במסך הראשי תחת כפתור "אפס". הם מאפשרים לדפדף בין האובייקטים קדימה ואחורה. שם האובייקט שנבחר כעת יוצג תחת הלחצנים האלה.</p>
<p>רשימות הצפייה נשמרות בטלפון שלכם על בסיס דומיין. הן נשמרות גם כשאתם פותחים מחדש את האפליקציה.</p>
<h2 id="_8">אובייקטים של משתמש</h2>
<p>אסטרוהופר זה אינו מכיל כל כוכב או DSO אפשרי. אם רוצים לגשת לאובייקטים שאינם מופיעים במסד הנתונים, אפשר להוסיף אותם בעזרת "אובייקטים של משתמש" בתפריט ההגדרות.</p>
<p>אובייקטים של משתמש מוגדרים בפורמט CSV כאשר העמודה הראשונה מכילה את שם האובייקט, העמודה השנייה (RA) והשלישית את הנטייה (DEC).
ניתן לציין גם את RA וגם את DEC כמעלות עשרוניות (0-360 עבור RA ו-90- +90 עבור DEC) או בשעה/מעלות עם דקות ושניות. ניתן להשמיט שניות. ניתן להפריד בין שדות באמצעות רווחים, באמצעות ":" או באמצעות סמלים מתאימים כמו "h", "m", "s", "d". לדוגמה</p>
<ul>
<li>RA: <code>170.6358</code> or <code>11:22:32.6</code> or <code>11h 22m 32.6s</code> or <code>11h 22' 32.6''</code> or <code>11 22′ 32.6″</code> or  <code>11 22 32.6</code>, <code>11:32</code></li>
<li>DEC: <code>-87.3757</code> or <code>-87:22:32.6</code> or <code>-87d 22m 32.6s</code> or <code>-87d 22' 32.6''</code> or <code>-87° 22′ 32.6″</code> or <code>-87 22 32.6</code>, <code>-87:22</code></li>
</ul>
<p>הנה דוגמה של רשימה כזו:</p>
<pre><code>V1405,23h 24m 48s, +61° 11′ 15″
Pluto,19:55:16,-22:13:42
</code></pre>
<p>רשימת האובייקטים תישמר בטלפון שלכם.</p>
<h2 id="_9">משתמשי חצובה משוונית</h2>
<p>האפליקציה מניחה שאתם עובדים עם עם חצובת אלט־אזימוט. אם אתם משתמשים בחצובה משוונית, שגיאה נוספת עשויה להיווצר עקב חוסר יישור בין הציר הראשי של הטלפון הסלולרי לציר הטלסקופ. </p>
<h2 id="_10">בעיות ידועות</h2>
<ul>
<li>זום בצביטה אינו פועל כראוי ב-iOS - אין דרך להשבית את זום הדפדפן</li>
<li>זום בצביטה או לחיצה כפולה במכשירי iOS מגדיל את המסך כאשר לא אמורים לעשות זאת</li>
<li>בגרסאות מסוימות של iPad (iOS 12.5) בחירת כוכב/יעד אינה פועלת</li>
</ul>
<h2 id="_11">דיווח על באגים וקבלת תמיכה</h2>
<ul>
<li>הדרך הטובה ביותר לדווח על באגים היא בפרויקט github: <a href="https://github.com/artyom-beilis/skyhopper">https://github.com/artyom-beilis/skyhopper</a></li>
<li>בנוסף, מפתח התוכנה (ארתיום בייליס) מבקר לעתים קרובות בפורום <a href="https://www.cloudynights.com/index/">Cloudy Nights</a> כך שתוכלו לקבל שם עזרה. ודאו שאתם מזכירים נכון את שם האפליקציה "AstroHopper".</li>
</ul>
<h2 id="_12">זכויות יוצרים</h2>
<p>(C) 2021-2025 ארתיום בייליס.</p>
<p>זוהי אפליקציית בקוד פתוח המופצת תחת רישיון GPL.  היא תעבוד רק עם חיישנים תקינים. לא ניתנת אחריות מכל סוג שהוא. למידע מפורט על זכויות יוצרים של חלקים שונים של הפרויקט, עיינו בכתובת <a href="https://github.com/artyom-beilis/skyhopper/blob/main/COPYING.md">https://github.com/artyom-beilis/skyhopper/blob/main/COPYING.md</a></p></body>
</html>
